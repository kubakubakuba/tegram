Kometa C/2023 A3, nebo také Tsuchinshan Atlas je asi nejjasnější kometou letošního roku.

Po kometě Pons Brooks, která byla dobře pozorovatelná malými dalekohledy, se na obloze objevila další, tentokrát ještě jasnější kometa.

Nejlepší čas pro její pozorování je hned po západu Slunce na západním obzoru. Kometa by měla být viditelná až zhruba do poloviny listopadu.

Pokud nechcete kometu pozorovat, ale například i vyfotit, je potřeba použít stativ a pořídit dlouhou expozici. Moderní telefony už mají například zabudovaný astrofotografický režim.

Na fotoaparátu doporučuji nastavit vyšší iso, co nejvyšší světelnost (nejnižší f číslo) a expoziční čas takový, ať nejsou rozmazané hvězdy.

Příjemné pozorování!